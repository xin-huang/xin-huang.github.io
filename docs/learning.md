# 談學

<div class="vertical-rl">
    五燈會元·卷第十九
    南嶽下十二世楊歧會禪師法嗣白雲守端禪師
    舒州白雲守端禪師，衡陽葛氏子。
    幼事翰墨，冠依茶陵郁禪師披削，往參楊歧。
    歧一日忽問：『受業師為誰？』
    師曰：『茶陵郁和尚。』
    歧曰：『吾聞伊過橋遭有省，作偈甚奇，能記否？』
    師誦曰：
    『我有明珠一顆，久被塵勞關鎖。
    今朝塵盡光生，照破山河萬朵。』
    歧笑而趨起，師愕然，通夕不寐。黎明，咨詢之。
    適歲暮，歧曰：『汝見昨日打毆儺者麽？』曰：『見。』
    歧曰：『汝一籌不及渠。』師復駭曰：『意旨如何？』
    歧曰：<strong>『渠愛人笑，汝怕人笑。』</strong>
    師大悟。
<div>
